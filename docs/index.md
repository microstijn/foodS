# Abstract

GlobalGAP heeft als doel het veiligstellen van onze gezondheid door het herhaald testen van oppervlaktewater dat gebruikt wordt voor irrigatie van gewassen. Let wel, dit document gaat over mensgezondheid en niet over diergezondheid. In dit document laten we zien dat aan de hand van een aantal simpele vuistregels de gezondheid van agrariër en consument beter beschermd kan worden zonder dat dit veel extra moeite kost.

# Visuele samenvatting

Voor een snel overzicht kun je de poster hieronder bekijken of direct downloaden voor later gebruik.

[Download Poster (PDF)](poster.pdf){ .md-button .md-button--primary }

<br>

<iframe src="poster.pdf" width="100%" height="800px" title="Poster FoodS Veilig Irrigatiewater">
    <p>Je browser ondersteunt geen ingesloten PDF's. Gebruik de knop hierboven om de poster te downloaden.</p>
</iframe>


# Introductie

Oppervlaktewater gebruiken voor irrigatie is gebonden aan wet- en regelgeving om de (microbiële) kwaliteit van dit water te garanderen en zo onze gezondheid veilig te stellen. Zoals vaak bij regels en wetgeving blijkt het moeilijk de balans te vinden tussen effectiviteit en hoeveel tijd en moeite de uitvoering ervan is. Weinig mensen zullen staan trappelen bij de gedachte iedere dag de kwaliteit van het irrigatiewater te moeten meten. Anderzijds garandeer je met weinig meten de kwaliteit ook niet. Op dit moment vereist de GlobalGAP-wetgeving ongeveer twee metingen van het oppervlaktewater per jaar, afhankelijk van het type gewas. Echter, schommelingen in waterkwaliteit vinden plaats op de schaal van dagen en uren, en worden met slechts twee metingen niet gedekt.

Ook zonder meting kunnen redelijke inschattingen gemaakt worden van de waterkwaliteit; deze hebben we in dit document opgeschreven als vuistregels. Dit is op basis van kennis verkregen door het gebruik van modellen, risico-inschattingen, ervaringen en gezond boerenverstand. Metingen blijven echter een essentieel middel om een onbekende situatie of verwachting te evalueren.

In dit document geven we deze vuistregels en hoe ze in de praktijk te brengen. Om dit tot zijn recht te laten komen is het belangrijk duidelijk te hebben waar deze vuistregels tegen beschermen. Waterkwaliteit, vervuiling, besmetting: het gaat over iets wat je niet kan zien, maar grote gevolgen kan hebben voor jouw gezondheid, je gewassen en de gezondheid van de consument. De bedreiging wordt gevormd door microscopische boosdoeners die via de uitwerpselen, urine en lichamen van mens en dier in het water terechtkomen. Het is dus essentieel te weten wanneer oppervlaktewater vervuild wordt en, nog belangrijker, hoe of wanneer het water weer veilig voor gebruik is.
